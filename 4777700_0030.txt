-—- xxlv —-··-·

omni eruditorum orbi. Quid igitur est quod queramur immaturum interitum
eius, qui satis vixit, ut donec bonis artibus‚- donec sacrarum litterarum studiis
suus honor futurus sit, vivat in memoria posteritatis, in animis eruditorum ho-
*minum. Itaque, adulescentes optumi, tanti viri desiderium non querela lenietis,
abs qua nemo erat ipso alienior, sed coletis eum primum memoria, deinde, quan-
tum fieri poterit, imitatione. In id enim exemplum intuentes vitam consecrabitis
non inertiae sed propagandis litterarum, proferendis scientiae finibus, neque
patiemini ut per vestram ignaviam aut tenebrae iterum· obducantur ‘iis rebuS,
quas summorum hominum acumen illustravit, aut veritas detrimentum capiat vel
per praeceptas opinioneS, quae nudius tertius excogitatae, vel per errorum com-
menta, quae quadam quasi longi temporis praescriptione quibusdam augustiora
videntur, denique spreta non minus δοκησισόφων sapientia et ἅρεταλόγων virtute
quam fanaticorum furore et simulatorum prudenti pietate, qui Curios simulant et
Bacchanalia vivunt, quod sub eo magistro didicistis, etiam porro sapere> audebi-
tis. — Successorem autem cum desperemus Gesenio inveniri'parem posse, ut
ne tanto decessori plane impar neve hac litterarum luce indignus sit, id huius
universitatis caussa vehementer optamus. Huic voto fiduciae robur addit‚' qui
augusto praesidio et decori etiam Halanae artium palaestrae se futurum'esse pro-
fessus est. Valete.

