— xxn1 -ε

tisc'it', ‘eoque magis 'qui illis familiariter usi sunt, ad officii sui partes perti·
nere arbitrabuntur, non tacita tantum pietate defungi. In GVILELMO autem
GESENIO quam cladem acceperit Fridericiana, vester dolor, vestrum desiderium
testis luculentus est. Ille enim utut eruditorum hominum iudicio probatus fa-·
maque celebratus erat, utut sermonibus Percrebruerat non Europae tantum, sed
Americae quoque, et si quos Aegyptus*) nunc doctos coetus habet, magis tamen
in ore et in oculis erat doctorum adolescentium, quibus contigit ut eo uterentur
studiorum suorum duce et moderatore. Namque qui libros tantum ab eo editos
cognorant, quibus nunc Hebraeorum vel artem grammaticam exposuit, vel verbo-
rum significationes enodavit, vel summum vatem et prophetam interpretatus est,
vel antiquitates et historiam aperuit, nunc Phoenicum quae aetatem tulerunt mo-
numenta explicavit, nunc ad abditas in tenebris aliorum orientis populorum lin-
guas penetravit, mirabantur illi quidem singularem viri industriam, quae tot li·
bris tantae molis intra paucos annos scribendis sufficeret, exquisitam doctrinam,
praeclaram eruditionem, acutam et perspicacem ingenii naturam, raram perspi·
cuitatem, rariorem etiam iudicii modestiam, intra iustos intellectus terminos se
continentis neque scire gestientis etiam quae sciri nequirent. At vero qui ve-
strum, cives, scholis ab eo habitis intererant, neque illarum virtutum fructum
non percipiebant et eas videbant, quas illi ignorant, eximias inquam magistri
facultates, qui ad docendum, si quis aliuS, non factus, non institutus sed na-
tura quasi ipsa formatus videbatur. Adeo ille adolescentes ad se allicere et ad
eam, quam ipse profitebatur, artem vel invitos et ingratiis trahere, quos vero
captasset, eos retinere, eorum ingenia incendere et acuere sciebat. Referebat
enim quasi *duplicem naturam, ‚non minus cotis, quae ferrum acuit, quam acuti
ferri. Neque erat quod mirarere aut tantum iuventutis studium, tam eximium
et singulare excitasse eum, in quo nihil esset superciliorum, nihil simulatae gra·
vitatis, nihil superbiae et fastus, qualis nonnumquam est doctorum hominum,
nihil morosae tristitiae, nihil rugarum, nihil lenti tardique, denique nihil putidae
diligentiae, qualis μικρολόγων est, aut maximo plausu amplissimi audientium con-
sessus exceptum esse eum, cuius esset praeter singularem orationis evidentiam
maxima oris gratia, summa sermonis festivitas, eximia dictorum elegantia, iu-
venilem autem vigorem hilariores vultus alacresque corporis motus testarentur,
denique qui tantum abesset ut cum iuvenibus, ut ne ab iuvenibus quidem di·
scere dedignaretur.

Verum enim vero Gesanium si earum rerum nomine, quas vivus vidensque
fecit et consecutus est, felicem, earum caussa, quas praematura morte vitavit, fortu-
natum praedicare licet. Taceo alia, verum contigit ei, ut paene ad ultimum hali-
tum vitam suae arti consecraret, essetque ei idem fere dies extremus vitae, qui
extremus studiorum3 deinde ut perpetuo iis placeret, quibus placuisse, displiceret,
quibus displicuisse non ultima laus est. Excessit autem vita sic, ut ingrave—
scentis aetatis incommoda, ut aegrae valetudinis molestiaS, ut solitudinem se-
nectutis, ut, etiam tempestatum, si quae forte liberali studiorum disciplinae im-
pendent, tristem adspectum effugeret, desiderium autem sui relinqueret paene

 

¹¹²) Quinto demum post Gesenii fatum mense redditae sunt litterae, quibus eum studiorum snorum
socium cooptarunt eruditi Cairenscs.

